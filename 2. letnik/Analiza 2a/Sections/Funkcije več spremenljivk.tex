\section{Funkcije več spremenljivk}

\subsection{Prostor $\R^n$}

\datum{2021-10-5}
\begin{definicija}
\emph{Prostor $\R^n$} je kartezični produkt $\underbrace{\R\times\dots\times\R}_n$. Na njem definiramo seštevanje in množenje s skalarjem po komponentah. S tema operacijama je $(\R,+,\cdot)$ vektorski prostor nad $\R$. Posebej definiramo še skalarni produkt
\[
x\cdot y=\sum_{i=1}^n x_iy_i,
\]
ki nam da normo $\norm{x}=\sqrt{x\cdot x}$ in metriko $d(x,y)=\norm{x-y}$. $(\R^n,d)$ je tako metrični prostor.
\end{definicija}

\begin{definicija}
Naj bosta $a,b\in\R^n$ vektorja, za katera je $a_i\leq b_i$ za vse $i\in\set{1,\dots,n}$. \emph{Zaprt kvader}\index{Kvader}, ki ga določata $a$ in $b$, je množica
\[
[a,b]=\setb{x\in\R^n}{\forall i\in\set{1,\dots,n}\colon a_i\leq x_i\leq b_i}.
\]
Podobno definiramo \emph{odprt kvader} kot
\[
(a,b)=\setb{x\in\R^n}{\forall i\in\set{1,\dots,n}\colon a_i<x_i<b_i}.
\]
\end{definicija}

\begin{opomba}
Odprte množice v normah $\norm{x}_\infty$ in $\norm{x}_2$ so iste.
\end{opomba}

\begin{izrek}
Množica $K\subseteq\R^n$ je kompaktna natanko tedaj, ko je zaprta in omejena.\footnote{Za dokaz glej izrek 7.5.6 v zapiskih predmeta Analiza 1 prvega letnika.}
\end{izrek}

\newpage

\subsection{Zaporedja v $\R^n$}

\begin{trditev}
Zaporedje $\set{a_m}$ v $\R^n$ konvergira natanko tedaj, ko za vse $1\leq j\leq n$ konvegira zaporedje koordinat $\set{a_j^m}$. Tedaj velja
\[
\lim_{m\to\infty} a_m=\left(\lim_{m\to\infty} a_1^m,\dots,\lim_{m\to\infty} a_n^m\right).
\]
\end{trditev}

\begin{proof}
Predpostavimo, da zaporedje konvergira k točki $a$. Za vsak $\varepsilon>0$ tako obstaja tak $m_0\in\N$, da je $d(a_m,a)<\varepsilon$ za vse $m\geq m_0$. Sledi, da je
\[
\sqrt{\sum_{i=1}^n \left(a_i^m-a_i\right)^2}<\varepsilon,
\]
zato je $\abs{a_j^m-a_j}<\varepsilon$.

Če konvergirajo zaporedja koordinat, pa za vsak $\varepsilon>0$ obstaja tak $m_j\in\N$, da je $\abs{a_j^m-a_j}<\frac{\varepsilon}{\sqrt{n}}$ za vse $m\geq m_j$. Naj bo $m_0=\max\set{m_1,\dots,m_n}$. Potem za vsak $m\geq m_0$ velja
\[
d(a^m,a)=\sqrt{\sum_{i=1}^n (a_i^m-a_i)^2}<\sqrt{n\cdot\frac{\varepsilon^2}{n}}=\varepsilon.\qedhere
\]
\end{proof}

\newpage

\subsection{Zveznost preslikav iz $\R^n$ v $\R^m$}

\begin{definicija}
Naj bo $D\subseteq\R^n$ in $f\colon D\to\R^m$ preslikava. Pravimo, da je $f$ \emph{zvezna}\index{Preslikava!Zvezna} v točki $a\in D$, če za vsak $\varepsilon>0$ obstaja tak $\delta>0$, da za vsak $x\in D$, za katerega je $\norm{x-a}<\delta$, velja
\[
\norm{f(x)-f(a)}<\varepsilon.
\]
Pravimo, da je $f$ zvezna na $D$, če je zvezna v vsaki točki $a\in D$.
\end{definicija}

\begin{definicija}
Preslikava $f$ je \emph{enakomerno zvezna na $D$}\index{Preslikava!Enakomerno zvezna}, če za vsak $\varepsilon>0$ obstaja tak $\delta>0$, da za vsaka $x,y\in D$, za katera je $\norm{x-y}<\delta$, velja
\[
\norm{f(x)-f(y)}<\varepsilon.
\]
\end{definicija}

\begin{opomba}
Če je $m=1$, pravimo, da je $f$ \emph{funkcija $n$ spremenljivk}\index{Preslikava!Funkcija več spremenljivk} na $D$. Pišemo $f(x)=f(x_1,\dots,x_n)$.
\end{opomba}

\begin{izrek}
Naj bo $D\subseteq\R^n$ in $f,g\colon D\to\R$ funkciji, zvezni v točki $a$. Tedaj so v točki $a$ zvezne tudi funkcije $f+g$, $f-g$ in $\lambda f$ za $\lambda\in\R$ in $f\cdot g$. Če je $g(x)\ne 0$ na $D$, je tudi $\frac{f}{g}$ zvezna v $a$.
\end{izrek}

\obvs

\begin{opomba}
Seveda so vse konstantne in koordinatne funkcije zvezne (projekcije). Sledi, da so vse racionalne funkcije zvezne, kjer so definirane.
\end{opomba}

\begin{opomba}
Kompozitum zvenih preslikav je zvezen.
\end{opomba}

\datum{2021-10-6}
\begin{izrek}
Naj bo $D\subseteq\R^n$ in $f\colon D\to\R$ funkcija, zvezna v notranji točki $a\in D$. Tedaj je v točki $a$ funkcija $f$ zvezna kot funkcija vsake spremenljivke posebej.\footnote{To pomeni, da je funkcija $f_i(t)=f(a_1,\dots,t,\dots,a_n)$ zvezna.}
\end{izrek}

\obvs

\begin{opomba}
Obratno ne velja. Protiprimer je funkcija
\[
f(x,y)=\begin{cases}
\frac{2xy}{x^2+y^2},& x^2+y^2\ne 0 \\
0,& x=y=0.
\end{cases}
\]
\end{opomba}

\newpage

\subsection{Preslikave iz $\R^n$ v $\R^m$}

\begin{trditev}
Naj bo $D\subseteq\R^n$ in $f\colon D\to\R^m$. Označimo
\[
f(x_1\dots,x_n)=\left(f_1(x_1,\dots,x_n),\dots,f_m(x_1,\dots,x_n)\right).
\]
Preslikava $f$ je zvezna v $a\in D$ natanko tedaj, ko so vse funkcije $f_1,\dots,f_m$ zvezne v $a$.
\end{trditev}

\begin{proof}
Če je $f$ zvezna v $a$, za vsak $\varepsilon>0$ obstaja tak $\delta>0$, da iz $\norm{x-a}<\delta$ sledi $\norm{f(x)-f(a)}<\varepsilon$. Sledi, da je $\abs{f_j(x)-f_j(a)}<\varepsilon$.

Sedaj predpostavimo, da so vse koordinatne funkcije zvezne. Naj bo $\varepsilon>0$. Za vsak $j$ obstaja tak $\delta_j$, da iz $\norm{x-a}<\delta_j$ sledi $\abs{f_j(x)-f_j(a)}<\frac{\varepsilon}{\sqrt{m}}$. Naj bo $\delta=\min\set{\delta_1,\dots,\delta_m}$. Potem za vse $\norm{x-a}<\delta$ velja
\[
\norm{f(x)-f(a)}=\sqrt{\sum_{i=1}^n\left(f_i(x)-f_i(a)\right)^2}<\sqrt{m\cdot\frac{\varepsilon^2}{m}}=\varepsilon.\qedhere
\]
\end{proof}

\begin{posledica}
Vsaka linearna preslikava je zvezna.
\end{posledica}

\begin{trditev}
Naj bo $A\colon\R^n\to\R^m$ linearna preslikava. Potem obstaja tak $M\in\R$, da je
\[
\frac{\norm{Ax}}{\norm{x}}\leq M
\]
za vse $x\in\R^n$ in obstaja supremum
\[
\sup_{x\ne 0}\frac{\norm{Ax}}{\norm{x}}=\sup_{\norm{x}=1}\norm{Ax}=\norm{A}.
\]
\end{trditev}

\begin{proof}
Naj bo $A=[a_{i,j}]$ in $C=\max_{i,j}\abs{a_{i,j}}$. Za vsako komponentno funkcijo $A_i$ je po Cauchyjevi neenakosti
\[
\abs{A_i(x)}\leq C\cdot\sum_{i=1}^n \abs{x_i}\leq C\sqrt{n}\cdot \norm{x}.
\]
Sledi, da je
\[
\norm{Ax}=\sqrt{\sum_{i=1}^m L_i(x)^2}\leq C\sqrt{nm}\cdot\norm{x}.\qedhere
\]
\end{proof}

\newpage

\subsection{Parcialni odvodi in diferenciabilnost}

\begin{definicija}
Naj bo $a$ notranja točka množice $D\subseteq\R^n$ in $f\colon D\to\R$ funkcija. Če obstaja limita
\[
\lim_{h\to 0}\frac{f(a_1,\dots,a_{i-1},a_i+h,\dots)-f(a)}{h},
\]
to limito imenujemo \emph{parcialni odvod}\index{Preslikava!Parcialni odvod} funkcije $f$ po spremenljivki $x_i$ v točki $a$ in ga označimo z
\[
\frac{\partial f}{\partial x_i}(a)=f_{x_i}(a)=(D_if)(a).
\]
\end{definicija}

\begin{definicija}
Naj bo $D\subseteq\R^n$ in $f\colon D\to\R$ preslikava, $a$ pa notranja točka množice $D$. Pravimo, da je $f$ \emph{diferenciabilna}\index{Preslikava!Diferenciabilna, diferencial} v točki $a$, če obstaja taka linearna preslikava $L\colon\R^n\to\R$, da je
\[
f(a+h)=f(a)+L(h)+o(h),
\]
kjer je
\[
\lim_{h\to 0}\frac{\abs{o(h)}}{\norm{h}}=0.
\]
\end{definicija}

\begin{opomba}
Pri $n=1$ je ta definicija ekvivalentna odvedljivosti $f$ v točki $a$.
\end{opomba}

\begin{trditev}
Če tak $L$ obstaja, je enolično določen.
\end{trditev}

\begin{proof}
Predpostavimo, da sta $L_1$ in $L_2$ linearni funkciji, za kateri je
\[
f(a+h)=f(a)+L_1(h)+o_1(h)=f(a)+L_2(h)+o_2(h),
\]
pri čemer velja
\[
\lim_{h\to 0}\frac{\abs{o_1(h)}}{\norm{h}}=\lim_{h\to 0}\frac{\abs{o_2(h)}}{\norm{h}}=0.
\]
Potem velja
\[
(L_1-L_2)(h)=(o_2(h)-o_1(h))=o(h),
\]
kjer je
\[
\lim_{h\to 0}\frac{\abs{o(h)}}{\norm{h}}=0.
\]
Sledi, da je
\[
\lim_{h\to 0}\frac{(L_1-L_2)(h)}{\norm{h}}=0.
\]
Ker pa je
\[
\frac{(L_1-L_2)(0,\dots,h,\dots)}{\abs{h}}=\ell_i,
\]
kjer je $\ell_i$ koeficient pred $i$-to spremenljivko v $L_1-L_2$, sledi, da je $L_1-L_2=0$.
\end{proof}

\datum{2021-10-7}

\begin{opomba}
Preslikavi $L$ pravimo \emph{diferencial} funkcije $f$ v točki $a$ in označimo $L=d_af$. Funkcija $h\mapsto f(a)+d_af(h)$ je najboljša afina aproksimacija funkcije $h\mapsto f(a+h)$ v okolici točke $a$.
\end{opomba}

\begin{izrek}
Če je $f$ v notranji točki $a\in D$ diferenciabilna, je v $a$ zvezna in parcialno odvedljiva glede na vse spremenljivke, diferencial $f$ v točki $a$ pa je enak
\[
(d_af)(h)=\sum_{i=1}^n \frac{\partial f}{\partial x_i}(a) h_i.
\]
\end{izrek}

\begin{proof}
Naj bo $L$ diferencial $f$ v točki $a$. Sledi, da je
\[
f(a+h)=f(a)+L(h)+o(h)\quad\text{in}\quad\lim_{h\to 0}\frac{\abs{o(h)}}{\norm{h}}=0.
\]
Velja
\[
L(h)=\sum_{i=1}^n \ell_i h_i,
\]
zato je $L$ zvezna v $0$. Tako je
\[
\lim_{h\to 0}f(a+h)=f(a)+\lim_{h\to 0} L(h)+\lim_{h\to 0}o(h)=f(a).
\]
Naj bo sedaj $h=(0,\dots,h_i,\dots,0)$. Velja $\norm{h}=\abs{h_i}$, zato je
\[
\frac{f(a+h)-f(a)}{h_i}=\frac{L(h)}{h_i}+\frac{o(h)}{h_i}=\ell_i+\frac{o(h)}{h_i}.
\]
V limiti je to enako $\ell_i$, zato ima $f$ parcialni odvod. Očitno velja tudi navedena enakost.
\end{proof}

\begin{opomba}
Obratno ne velja. Protiprimer je funkcija
\[
f(x,y)=\begin{cases}
\frac{x^2y}{x^2+y^2},& x^2+y^2\ne 0 \\
0,& x=y=0.
\end{cases}
\]
\end{opomba}

\begin{opomba}
Diferencial $d_af$ lahko identificiramo z vektorjem
\[
\left(\frac{\partial f}{\partial x_1}(a),\dots,\frac{\partial f}{\partial x_n}(a)\right),
\]
ki ga imenujemo \emph{gradient}\index{Preslikava!Gradient} in označimo z $\grad f$. Velja $(d_af)(h)=(\grad f)(a)\cdot h$.
\end{opomba}

\begin{izrek}
Naj bo $f$ v okolici $a$ parcialno odvedljiva glede na vse spremenljivke in naj bodo parcialni odvodi zvezni v $a$. Potem je $f$ v $a$ diferenciabilna.
\end{izrek}

\begin{proof}
Naj bo $h\in\R^n$ vektor z dovolj majhno normo, da je točka $a+h$ v konveksni\footnote{Če okolica ni konveksna, lahko pri uporabi Lagrangevega izreka ">pademo ven"< iz nje.} okolici točke $a$, kjer veljajo zgornje predpostavke.\footnote{Na predavanjih je bil predstavljen dokaz za $n=2$, to pa je njegova splošna oblika.} Po Lagrangevem izreku je
\begin{align*}
I&=f(a+h)-f(a)
\\
&=\sum_{i=1}^n\left(f(a_1,\dots, a_i+h_i,\dots,a_n+h_n)-f(a_1,\dots, a_i,a_{i+1}+h_{i+1},\dots,a_n+h_n)\right)
\\
&=\sum_{i=1}^n f_{x_i}(a_1,\dots,a_i',a_{i+1}+h_{i+1},\dots,a_n+h_n)\cdot h_i,
\end{align*}
kjer je $a_i'$ med $a_i$ in $a_i+h_i$ za vse $i$. Ker so parcialni odvodi zvezni, za
\[
\eta_i(h)=f_{x_i}(a_1,\dots,a_i',a_{i+1}+h_{i+1},\dots,a_n+h_n)-f_{x_i}(a)
\]
velja
\[
\lim_{h\to 0}\eta_i(h)=0.
\]
Naj bo
\[
o(h)=\sum_{i=1}^n\eta_i(h)\cdot h_i.
\]
Dobimo
\[
f(a+h)=f(a)+\sum_{i=1}^n f_{x_i}(a)\cdot h_i+o(h).
\]
Za dokaz obstoja diferenciala je tako dovolj dokazati, da je
\[
\lim_{h\to 0}\frac{\abs{o(h)}}{\norm{h}}=0.
\]
Velja pa
\[
\frac{\abs{o(h)}}{\norm{h}}\leq\sum_{i=1}^n\frac{\abs{h_i}}{\norm{h}}\cdot\abs{\eta_i(h)}\leq\sum_{i=1}^n \abs{\eta_i(h)},
\]
kar je v limiti enako $0$.
\end{proof}

\begin{posledica}
Vse elementarne funkcije so diferenciabilne, kjer so definirane.
\end{posledica}

\newpage

\subsection{Višji parcialni odvodi}

\begin{izrek}
Naj bosta parcialna odvoda $\frac{\partial f}{\partial x_i}$ in $\frac{\partial f}{\partial x_j}$ v okolici $a$ zvezna in naj na tek okolici obstajata
\[
\frac{\partial}{\partial x_i}\left(\frac{\partial f}{\partial x_j}\right)\quad\text{ter}\quad\frac{\partial}{\partial x_j}\left(\frac{\partial f}{\partial x_i}\right),
\]
ki sta zvezna v $a$. Tedaj velja
\[
\frac{\partial}{\partial x_i}\left(\frac{\partial f}{\partial x_j}\right)(a)=\frac{\partial}{\partial x_j}\left(\frac{\partial f}{\partial x_i}\right)(a).
\]
\end{izrek}

\begin{opomba}
Pravimo, da parcialni odvodi komutirajo in pišemo $\frac{\partial^2f}{\partial x_i\partial x_j}$.
\end{opomba}
